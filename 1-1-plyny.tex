\section{Wprowadzenie z zakresu dynamiki płynów}
\label{sec:plyny}

W niniejszym podrozdziale zostały przypomniane podstawowe prawa fizyki związane z przepływem cieczy oraz jego związkiem z jej poziomem w zbiorniku.

%-------------------------------------------------
\subsection{Równanie Bernoulliego i prawo Torricellego}
\label{sub:plyny-torr}

Równanie Bernoulliego jest jednym z podstawowych praw termodynamiki płynów idealnych. Mówi ono, że wzrost prędkości przepływu cieczy musi wiązać się ze spadkiem ciśnienia lub energii potencjalnej.
Ma kilka postaci; najpopularniejszą jest tzw. szczególne równanie Bernoulliego, które wiąże energię mechaniczną płynu z jego prędkością w danym miejscu, wysokością w układzie odniesienia służącym do wyznaczania energii potencjalnej, ciśnieniem i gęstością.
W takiej formie można je stosować tylko do cieczy nieściśliwych i nielepkich, jednocześnie zakładając stacjonarność i bezwirowość przepływu.

Ta szczególna postać równania Bernoulliego jest przedstawiona jako równanie \ref{eq:bernoulli}.

\begin{equation}\label{eq:bernoulli}
e_{m} = \frac{v^2}{2} + gh + \frac{p}{\rho} = const
\end{equation}

Oznaczenia:
\begin{itemize}
	\item $e_{m}$ - energia jednostki masy cieczy,
	\item $v$ - prędkość cieczy w danym miejscu,
	\item $g$ - przyspieszenie grawitacyjne,
	\item $h$ - wysokość w układzie odniesienia, w którym jest wyznaczana energia potencjalna,
	\item $p$ - ciśnienie cieczy w danym miejscu,
	\item $\rho$ - gęstość cieczy.
\end{itemize}

Z równania Bernoulliego można wyprowadzić bezpośrednią zależność między prędkością cieczy a jej poziomem w zbiorniku. Jest ona znana pod nazwą prawa Torricellego i przedstawiona jako równanie \ref{eq:torricelli} (przyjęto oznaczenia takie jak w przypadku równania \ref{eq:bernoulli}).
Można owo prawo zapisać w bardziej ogólnej formie słownej:

\begin{torricelli}
    Prędkość wypływu cieczy jest proporcjonalna do pierwiastka kwadratowego z poziomu cieczy w zbiorniku.
    \begin{equation}\label{eq:torricelli}
    v = \sqrt{2gh}
    \end{equation}
\end{torricelli}
Takie jego sformułowanie będzie istotne w dalszych krokach wyznaczania modelu matematycznego rozważanego układu.


\subsection{Bilans masy}
\label{sub:plyny-bilans}

Kolejnym zjawiskiem fizycznym, którego zrozumienie jest potrzebne, aby wyznaczyć model matematyczny rozważanego w niniejszej pracy układu zbiorników, jest bilans masy, czyli bezpośrednia konsekwencja \emph{prawa zachowania masy}.

\begin{mass}
    Masa układu ciał (suma mas wszystkich ciał wchodzących w skład tego układu) nie zmienia się podczas przemian i oddziaływań fizycznych w nim zachodzących.
    \begin{equation}\label{eq:mass-conservation}
        m_{uk} = const
    \end{equation}
\end{mass}

Rozważając układ pojedynczego zbiornika z cieczą, do którego ta ciecz jest nalewana i z którego się ona wylewa, można sformułować następstwo tego prawa dane równaniem \ref{eq:mass-balance}. Mówi ono, że zmiana masy w rozważanym zbiorniku ($m_{zb}$) jest równe zmianie masy do niego wpływającej ($m_{we}$) i wypływającej ($m_{wy}$).

\begin{equation}\label{eq:mass-balance}
    \frac{\partial m_{we}}{\partial t} - \frac{\partial m_{wy}}{\partial t} =\frac{\partial m_{zb}}{\partial t}
\end{equation}

Przyjmując założenie, że ciecz w zbiorniku i poza nim ma stałą gęstość $\rho$ oraz stosując następujące podstawienia:
\begin{itemize}
    \item $m_{zb} = V_{zb}\cdot\rho$, gdzie $V_{zb}$ to objętość cieczy w zbiorniku,
    \item $V_{zb} = A_{zb} \cdot h_{zb}$, gdzie $A_{zb}$ to pole przekroju poprzecznego zbiornika, a $h_{zb}$ to wysokość słupa cieczy w tym zbiorniku
\end{itemize}
można przedstawić powyższą zależność w postaci opisanej zależnością \ref{eq:tank-mass-balance}.

\begin{equation}\label{eq:tank-mass-balance}
    A_{zb} \cdot \frac{\partial h_{zb}}{\partial t} = \frac{\partial V_{we}}{\partial t} - \frac{\partial V_{wy}}{\partial t}
\end{equation}

Strumień (zmiana objętości cieczy w czasie) wypływający z takiego zbiornika można otrzymać na podstawie prawa Torricellego - jest on dany zależnością \ref{eq:tank-outflow}, gdzie $C$ to stała proporcjonalności wypływu. W rozważanym układzie będzie zależeć od ustawienia zaworu wyjściowego z danego zbiornika, a więc można powiedzieć, że opisuje opór wypływu ze zbiornika (za: \cite{TanksManual}).

\begin{equation}\label{eq:tank-outflow}
\frac{\partial V_{wy}}{\partial t} = C\cdot\sqrt{h_{zb}}
\end{equation}

Jeśli chodzi o strumień wpływający, to dla drugiego i trzeciego zbiornika jest on równy strumieniowi wypływającemu z poprzedniego zbiornika. Można przyjąć, że dla pierwszego zbiornika ten strumień to sterowanie pompą. Będzie ono oznaczone symbolem $u$.

Pola powierzchni przekrojów poprzecznych wszystkich trzech zbiorników przedstawiono jako równanie \ref{eq:model-fields}. Zastosowano oznaczenia z \ref{fig:zbiorniki}.

\begin{equation}\label{eq:model-fields}
    \begin{array}{lr}
        A_{1} = w \cdot a \\
        A_{2} = c\cdot w + \frac{h_{2}}{h_{max}}\cdot b\cdot w \\
        A_{3} = w\cdot \sqrt{R^{2} - (R - h_{3})^{2}}
    \end{array}
\end{equation}

%-------------------------------------------------
\subsection{Rodzaje przepływów}
\label{sub:plyny-przeplywy}

Przytoczona wcześniej szczególna postać równania Bernoulliego (równanie \ref{eq:bernoulli}) jest obwarowana założeniem stacjonarności przepływu. Oznacza to dwie rzeczy:
\begin{enumerate}
    \item Wartości wektorów prędkości cieczy są stałe w czasie.
    \item Poszczególne ,,warstwy'' cieczy nie wpływają na siebie.
\end{enumerate}

Ten drugi warunek jest znany pod nazwą przepływu laminarnego, który zwykle ma miejsce przy niskich prędkościach cieczy. W takim typie przepływu nie występują żadne jego zaburzenia (ruchy wirowe, prądy przeciwne itp.), a poszczególne ,,warstwy'' cieczy zachowują się jak karty do gry przy tasowaniu, przepływając obok siebie bez wpływania jedna na drugą. Jej cząstki będące blisko powierzchni przemieszczają się po liniach równoległych do tafli cieczy.

Niestety, w rzeczywistości ciężko jest spełnić założenie laminarności przepływu, nie mówiąc już o jego stacjonarności. W związku z tym można zastosować pewne praktyczne uogólnienie zależności danej równaniem \ref{eq:tank-outflow} na ciecze wypływające w sposób nielaminarny. Polega ono na zastąpieniu pierwiastka we wspomnianym wzorze parametrem $\alpha$, którego wartość można dobrać na podstawie pomiarów w rzeczywistym układzie (przykład podany w \cite{TanksManual}). Uwzględniają to uogólnienie, można zapisać nowe sformułowanie zależności \ref{eq:tank-outflow} jako równanie \ref{eq:tank-outflow-nonlmnr}.

\begin{equation}\label{eq:tank-outflow-nonlmnr}
    \frac{\partial V_{wy}}{\partial t} = C\cdot h_{zb}^{\alpha}
\end{equation}
