\section{Podział zadań między elementami oprogramowania}
\label{sec:podzial-zadan}

W związku z zaproponowaną w niniejszej pracy architekturą oprogramowania, opierającą się na dwóch poziomach, kluczowym aspektem jest odpowiedni podział zadań między tymi poziomami. Założono również, że oba poziomy powinny mieć możliwość przeprowadzania symulacji obiektu, aby można było weryfikować poprawność funkcjonowania obu w niezależny sposób.

Pierwszy z nich to część ,,wyższego'' poziomu - została tak określona ze względu na to, iż nie ma bezpośredniego wpływu na kontrolowany fizyczny obiekt, a zajmuje się tylko modelem matematycznym. Jej zadania są przedstawione na poniższej liście.

\begin{enumerate}
    \item Symulacja modelu nieliniowego w pętli otwartej, aby zainicjować algorytm optymalizacji dynamicznej.
    \item Wyznaczanie sterowania czasooptymalnego dla zadanych wartości początkowych i końcowych.
    \item Symulacja modelu nieliniowego w pętli zamkniętej, aby zweryfikować wyliczone sterowanie czasooptymalne.
    \item Linearyzacja modelu w punkcie pracy.
    \item Wyznaczanie sterowania optymalnego w sensie liniowo-kwadratowego wskaźnika jakości (dla modelu linearyzowanego w punkcie pracy).
\end{enumerate}

Dodatkowo przyjęto następujące założenia w związku z tymi zadaniami (podzielone ze względu na to, którego zagadnienia optymalizacji dotyczą):

\begin{enumerate}
    \item Założenia związane ze sterowaniem czasooptymalnym:
    \begin{enumerate}
        \item Sterowanie czasooptymalne jest postaci ,,bang-bang'' (wyjaśnienie w sekcji \ref{sub:toc-nonlnr}).
        \item W związku z tym wystarczy wyznaczyć czasy przełączeń między konkretnymi sterowaniami maksymalnym i minimalnym oraz to, które z nich ma być aplikowane jako pierwsze.
    \end{enumerate}
    \item Założenia związane ze sterowaniem liniowo-kwadratowym:
    \begin{enumerate}
        \item Punkt pracy (w którym jest dokonywana linearyzacja) jest stanem docelowym zagadnienia czasooptymalnego, jeśli ten jest punktem równowagi systemu (definicja dana w podrozdziale \ref{sec:model}).
        \item Jeśli stan docelowy zagadnienia czasooptymalnego nie jest stanem ustalonym rozważanego układu, stosuje się przybliżenie go do pewnego punktu równowagi i tam dokonuje się linearyzacji modelu matematycznego.
        \item Sterowanie liniowo-kwadratowe jest wyliczane jako odchyłka od sterowania ustalonego dla punktu równowagi.
    \end{enumerate}
\end{enumerate}

Na podstawie powyższych zadań oraz założeń sformułowano poniższą listę parametrów, które musi przyjmować część optymalizacyjna od użytkownika:

\begin{itemize}
    \item parametry statyczne modelu matematycznego:
    \begin{itemize}
        \item fizyczne rozmiary zbiorników (parametry $a$, $b$, $c$, $R$, $w$ i $h_{max}$),
        \item opory wypływu ze zbiorników (parametry $C_{1}$, $C_{2}$ oraz $C_{3}$),
        \item współczynniki wypływu ze zbiorników(parametry $\alpha_{1}$, $\alpha_{2}$ i $\alpha_{3}$);
    \end{itemize}
    \item wielkości związane z ograniczeniami w zagadnieniu czasooptymalnym:
    \begin{itemize}
        \item maksymalne sterowanie ($u_{max}$),
        \item wartości początkowe poziomów wody w zbiornikach (parametry $h_{10}$, $h_{20}$ oraz $h_{30}$),
        \item wartości końcowe poziomów wody w zbiornikach (parametry $h_{1f}$, $h_{2f}$ i $h_{3f}$);
    \end{itemize}
    \item wagi w zagadnieniu liniowo-kwadratowym:
    \begin{itemize}
        \item wartość wagi sterowania $R \in \mathbb{R}$,
        \item wartości wag stanów dane jako macierz $Q \in \mathbb{R}^{3}$.
    \end{itemize}
\end{itemize}

Drugi element zaproponowanego w niniejszej pracy oprogramowania to część ,,niższego'' poziomu - jej nazwa jest związana z tym, że bezpośrednio wpływa na sterowany układ. Nie zawiera tak skomplikowanych narzędzi obliczeniowych, ale za to powinna cechować się dużą niezawodnością. Jego zadania są przedstawione na poniższej liście.

\begin{enumerate}
    \item Aplikacja sterowania czasooptymalnego przez czas, który jest wyliczony przez część ,,wyższego poziomu'' oraz w odpowiedniej postaci (,,bang-bang'').
    \item Po upływie tego czasu aplikacja sterowania optymalnego w sensie liniowo-kwadratowego wskaźnika jakości aż do czasu otrzymania kolejnego sterowania czasooptymalnego.
    \item Symulacja modelu matematycznego układu w celach testowych i weryfikacyjnych.
\end{enumerate}

W związku z tym, że jest to element realizujący bezpośrednie sterowanie, użytkownik nie powinien mieć wpływu na jego funkcjonowanie. Cały interfejs między nim a programem sterującym powinien dotyczyć tylko i wyłącznie części ,,wyższego poziomu''.
